# DataCatalog

## Wat is het:

DataCatalog is een combinatie van data uit bronsystemen, een metadata database en webservices.

Uit de organisatie komen regelmatig vragen over de data die we dagelijks verzamelen:

* Welke data hebben we eigenlijk?
* Wat betekent die data?
* Wie gaat er over die data?
* Wat is de datakwaliteit?
* Kan ik data uit verschillende bronnen combineren?
* Mag ik die data zomaar doorgeven aan derden?

Op deze vragen moet DataCatalog antwoorden geven.

## Wat gaan we doen:

De data in de belangrijkste bronsystemen (vakapplicaties) worden tot op attribuutniveau in de DataCatalog database beschreven. Denk aan definities, eigenaarschap, beheer, vertrouwelijkheidsniveau, lifecycle en andere metadata.

Deze losse attributen gaan we bundelen tot zakelijke dataobjecten die we eenduidig via API's (webservices) gaan ontsluiten. Hierbij speelt Datahub een rol als distributeur.

Een dataobject staat nooit op zichzelf, maar is deel van een groter geheel (datamodellen). Dataobjecten die bij elkaar passen worden samengevoegd tot datasets. Een dataset draagt altijd bij aan een specifiek doel.

Datasets zijn de basis voor informatieproducten zoals websites, portalen, rapporten. Omdat alle data in een dataset al verzameld en gekoppeld is wordt het maken van informatieproducten eenvoudiger.

De metadata (data over data) van alles wat hierboven beschreven staat is geregistreerd en vindbaar in de DataCatalog database.

Met behulp van de verzamelde metadata gaan we ook uitspraken doen over de datakwaliteit.

## Wie gaat dat doen:

De realisatie van DataCatalog ligt bij de afdelingen WADI en Servicestaf:

* Sander Schenk
* Pim van Santen
* Hans Verlouw
* Fred van Bemmel
* Peter Bange

in samenwerking met beheerders van vakapplicaties, potentiele data afnemers en vele anderen.
